Aplikace bude určena primárně k vytváření a řešení her Sudoku. Bude potřeba vytvořit algoritmus pro generování výchozích čísel, které se zobrazí na klasické pole Sudoku. Bude možné kliknout na libovolné políčko, aby se zvýraznil celý sloupec a řádek. Čísla bude možné zadávat klávesnicí nebo klikáním na tlačítka. Bude možné regulovat obtížnost například automatickým zvýrazněním kolizí, počítáním kolik chybí čísel od každého typu, zvýrazněním možných tahů po delší doby bez tahu, vypnutím čísel která jsou všechna vyplněna, ... Dále bude možné nějakým způsobem uložit a načíst svůj postup, ukládat vyřešené pole i s časem potřebným k vyřešení, hráč by si mohl potom stejnou hru zopakovat co nejrychleji. Každá hrací deska by měla svůj seed, který by se dal sdílet ostatním pro vygenerování stejné desky. Před vygenerováním by bylo také možné zvolit počet výchozích čísel či případně i jiné rozměry než 9x9. Při vyřešení desky nebo kolizi by se mohl přehrát nějaký krátký zvukový efekt. Aplikace bude také moci vyřešit libovolnou hru Sudoku, uživatel by tak mohl zadat čísla na desku a získat řešení.
